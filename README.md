# Eccentricity, Closeness and Betweenness Centrality
Avtorja: Eva Deželak in Nejc Lukežič

Pri najinem projektu bova s pomočjo treh različnih mer (ekscentričnosti, bližine in vmesne centralnosti) iskala in analizirala najpomembnejša vozlišča v grafih oziroma socialnih omrežjih. Vozlišče je pomembnejše, če ima višjo vrednost bližine in vmesne centralnosti ter nižjo vrednost ekscentričnosti. Natančnejši opisi pojmov so v kratkem poročilu. Primerjala bova kako pogosto je vozlišče, ki je pomembno z vidika ene mere, pomembno tudi v okviru ostalih dveh mer.

Najino glavno orodje za analizo grafov bo $Sage$, kjer bova generirala več grafov (približno 1000) v različnih velikostih (približno 10), grafe socialnih omrežij pa bova pridobila s spleta. Opazovala bova tudi, kako se vrednosti mer za najpomembnejša vozlišča spremenijo, če se omejimo na podgraf v določenem grafu. Grafi, ki jih bova pri projektu analizirala, bodo neusmerjeni.
